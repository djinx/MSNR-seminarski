1.Na koji način zaključivač tipova pomaže programeru?
Zaključivač tipova je od velike koristi programeru jer mu ukazuje na greške, od trivijalnih propusta u kucanju do velikih logičkih grešaka. 
Pomaže u pisanju robusnih programa kao i u izgradnji bržih implementacija programskih jezika.  Ako zaključivač tipova obradi program, 
pri izvršavanju se neće javiti greške poput upotrebe promenljive tipa bool kao da je tipa int.

2. Kako se predstavlja program kod G-mašina?
Grafom.

3.Zbog čega su sakupljači otpadaka potrebniji u funkcionalnim programskim jezicima nego u imperativnim?
Operacije kreiranja i uništavanja su češće kod FPJ nego kod imperativnih, stoga je veoma neefikasno da se stalno pišu.

4. Definisati apstrakciju u lambda računu. Korišćenjem apstrakcije napisati funkciju koja za argument $n$ izračunava funkciju $f(n) = n^2 + 1$ (pretpostaviti da su na raspolaganju funkcija + (zbir) i * (množenje)).
Apstrakcija ima oblik ($\lambda$x.E), gde je $\lambda$ oznaka za apstrakciju, x parametar funkcije, E izraz, odnosno, telo funkcije i . separator parametra i tela funkcije. 
Traženi izraz glasi: ($\lambda$ n.+ (* n n) 1)