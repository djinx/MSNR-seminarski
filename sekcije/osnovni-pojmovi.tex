\section{Osnovni pojmovi}
\label{sec:osnovni pojmovi}

\subsection{Lambda račun}
\label{subsec:lambda racun}

% the impl. of func... strane 9, 10
U ovom delu ćemo se upoznati sa osnovama lambda računa\footnote{Zapravo, govorićemo o \textit{primenjenom lambda računu} (engl. applied lambda calculus) koji zapravo obuhvata \textit{čist lambda račun} (engl. pure lambda calculus) uz predefinisane konstante, odnosno, vrednosti i operacije na koje smo navikli, poput sabiranja dva prirodna broja. Ipak, u tekstu ćemo pisati ‚‚lambda račun'' misleći na ‚‚primenjeni lambda račun''.}, na koji ćemo se oslanjati u daljem tekstu. Lambda račun ima dva važna svojstva zbog kojeg predstavlja spojnicu između funkcionalnih jezika i njihove implementacije, i to su \cite{the-implementation-of-functional-programming-languages}:
\begin{enumerate}
	\item jednostavnost -- lambda račun ima tek nekoliko sintaksičnih konstrukcija ijednostavnu semantiku.
	\item izražajnost -- lambda račun je dovoljno moćan da se pomoću njega mogu izraziti svi funkcionalni programi (važi i više: sve izračunljive funkcije).
\end{enumerate}

Pređimo na sintaksu lambda računa. Ako imamo funkciju \verb|f| i njene parametre \verb|x1, x2, ..., xn|, onda se \textit{primena} (engl. application) funkcije \verb|f| na argumente \verb|a1, a2, ..., an| zapisuje u infiksnom formatu
\begin{center}
	\verb|(f a1 a2 ... an)|
\end{center}
Na primer, sabiranje brojeva $2+3$ se zapisuje \verb|(+ 2 3)|.

Da bismo razumeli kako se funkcionalni program izvršava, prvo ćemo uvesti pojam redukcije. Neformalno, kažemo da se izraz \verb|A| \textit{redukuje} (engl. reduce) na izraz \verb|B| ako su izrazi \verb|A| i \verb|B| ekvivalentni i tada se izraz \verb|A| zamenjuje izrazom \verb|B|. Na primer, izraz \verb|(+ 2 3)| možemo zameniti izrazom \verb|5| (jer je $2+3=5$). Iz samog konteksta čitaocu bi trebalo ovo da bude jasno, te nećemo uvesti formalno pojam redukcije. O formalnom uvođenju redukcije može se pronaći više u \cite{foundations-of-functional-programming}. Redukciju ćemo označavati simbolom $\rightarrow$. U skladu sa prethodnim primerom važi \verb|(+ 2 3)| $\rightarrow$ \verb|5|.

Sa stanovišta implementacije, funkcionalni program treba posmatrati kao \textit{izraz} (engl. expression), koji se izvršava tako što se \textit{izračunava} njegova vrednost (engl. evaluate). Proces izračunavanja se sada vrši biranjem \textit{reducibilnog izraza} (engl. reducible expression) i njegovim redukovanjem \cite{the-implementation-of-functional-programming-languages}. Na primer, neka treba izračunati izraz \verb|(+ (* 5 6) (* 8 3))|. U ovom izrazu postoje dva reducibilna izraza, \verb|(* 5 6)| i \verb|(* 8 3)|. Ceo izraz nije reducibilan izraz jer funkcija \verb|+| mora da se primeni nad dva broja. Proizvoljnim biranjem prvog reducibilnog izraza, pišemo
\begin{center}
	\verb|(+ (* 5 6) (* 8 3))| $\rightarrow$ \verb|(+ 30 (* 8 3))|
\end{center}
Sada je preostao tačno jedan reducibilni izraz, pa pišemo
\begin{center}
	\verb|(+ 30 (* 8 3))| $\rightarrow$ \verb|(+ 30 24)|
\end{center}
Ovom redukcijom je nastao novi reducibilni izraz, pa pišemo
\begin{center}
	\verb|(+ 30 24)| $\rightarrow$ \verb|54|
\end{center}

% the impl. of func... strane 12, 13
Lambda račun ima posebnu konstrukciju koja se naziva \textit{apstrakcija} (engl. abstraction), kojom se uvode nove funkcije. Apstrakcija ima oblik
\begin{center}
	\verb|(|$\lambda$\verb|x.E)|
\end{center} 
gde je $\lambda$ oznaka za apstrakciju, \verb|x| parametar funkcije, \verb|E| izraz, odnosno, telo funkcije i \verb|.| separator parametra i tela funkcije. Na primer, izraz \verb|(|$\lambda$\verb|x.+ x 1)| označava funkciju koja izračunava sledbenika broja \verb|x|.

